<div class="exposition">
    <p><span class="tag">Exposició</span></p>
    <h2>Projecte de reurbanització de la Plaça Concepció</h2>
    <p>Aquest procés d’exposició i participació ciutadana pretén donar a conéixer la <strong>transformació d’un dels espais més emblemàtics de la ciutat</strong> i, a la vegada, oferir a la ciutadania l’oportunitat d’aportar la seua visió respecte del projecte redactat per l’<strong>arquitecte ontinyentí Fermí Sala</strong>.</p>
    <p>La redacció definitiva del projecte de remodelació de la plaça de la Concepció inclourà aquelles <strong>propostes ciutadanes</strong> que l’equip tècnic considere que milloren el projecte. Els plànols i les infografies del projecte estan exposades al <strong>Museu Tèxtil del 15 fins al 30 de juliol</strong> on es podrà veure el projecte amb més detall i realitzar suggeriments i valoracions a la bústia de participació ciutadana que hi ha instal·lada allí mateix. </p>
    <a href="https://ontinyentparticipa.es/2021/docs/proyecto-ampliacion.pdf" class="images" aria-hidden="true" title="Descarrega el projecte en PDF (11mb)">
        <img src="https://ontinyentparticipa.es/2021/docs/pl-1.jpg" alt="" />
        <img src="https://ontinyentparticipa.es/2021/docs/pl-2.jpg" alt="" />
        <img src="https://ontinyentparticipa.es/2021/docs/pl-3.jpg" alt="" />
        <img src="https://ontinyentparticipa.es/2021/docs/pl-4.jpg" alt="" />
    </a>
    <p>De la mateixa manera, també es durà a terme un <strong>taller participatiu el dilluns 26 de juliol al Museu Tèxtil</strong> on la ciutadania podrà aprofundir en més detalls del projecte i podrà realitzar aportacions i plantejar dubtes a l’equip redactor del projecte. </p>
    <p>La reurbanització de la Plaça de la Concepció suposarà l’adaptació de l’espai públic a les previsions del <strong>Pla de Mobilitat Urbana Sostenible (PMUS)</strong>, com també en el cas de la remodelació del Carrer Sant Antoni i pròximament, l’obra que tindrà lloc en la Plaça Major.</p>
    <p>La reforma de la Plaça de la Concepció mantindrà el trànsit de vehicles cap al Pont de la Paduana i a la vegada, eliminarà el trànsit de pas circular amb l’execució d’un espai de planta única, dividit en dues parts que millorarà l’<strong>ús públic i les activitats festives i culturals i d’hostaleria</strong>.</p>
    <p>Tot i eliminar l’estacionament i el trànsit circular es respectaran els accessos a plantes baixes i garatges. La plaça tindrà un <strong>repaviment per complet i s’incorporarà un arbrat i uns jardins potents</strong> per garantir la presència d’espècies endògenes que tinguen un fàcil manteniment. En l’espai més proper a la Glorieta s’instal·larà un element d’aigua on s’ubicarà al <strong>Pescauret</strong>.</p>
    <p>El cost de les obres superarà el milió d’euros i s’espera que estiguen <strong>finalitzades per a l’any 2023</strong>.</p>
    <p class="propose">
        Podeu enviar les vostres idees i suggeriment a <a href="mailto:participacio@ontinyent.es">participacio@ontinyent.es</a>
    </p>
    <a href="https://ontinyentparticipa.es/2021/docs/paneles.pdf" class="btn btn-lg btn-block btn-outline-primary">
        <i class="far fa-cloud-download"></i> Descarrega els panels de l'exposició en PDF (17mb)
    </a>
    <a href="https://ontinyentparticipa.es/2021/docs/proyecto-ampliacion.pdf" class="btn btn-lg btn-block btn-outline-primary">
        <i class="far fa-cloud-download"></i> Descarrega el projecte en PDF (11mb)
    </a>
</div>